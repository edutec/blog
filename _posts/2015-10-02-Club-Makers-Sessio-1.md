---
layout: post
title: Clubs Citilab - Makers 1a Sessió
---

Ahir es va celebrar la primera reunió del club de makers. Aquí teniu un petit resum del que s'hi va parlar.

Vam ser 16 participants, sense comptar els quatre membres d'Edutec del Citilab. A la roda de presentacions es va posar de manifest que molts dels assistents venien de cursos impartits al Citilab, ja siguin els d'[S4A](http://s4a.cat), Ipitec o altres formacions.

Ens va sorprendre molt gratament la quantitat de projectes que es van proposar, i l'entusiasme dels participants per tirar-los endavant. Amb tantes propostes, però, vam haver de decidir centrar-nos en quatre projectes i deixar la resta al calaix per al futur.

![makers-01]({{site.baseurl}}/img/makers-01.jpg "Primera sessió del club de makers")

Així doncs, la llista de projectes en què començarem a treballar dijous que ve va quedar així:

* ROV (robot submarí)
* CNC (talladora)
* Robot educatiu
* Dron

Mentre que, a la reserva per al futur, hi vam deixar:

* Robot geganter
* Miomòtica
* Domòtica

Durant la trobada, a més, vam presentar les eines i maquinària que tindrem a disposició del club, i els Nous Artesans ens van explicar els seus projectes passats i actuals, obrint-se també als participants del club que vulguin unir-se als seus projectes.

![makers-02]({{site.baseurl}}/img/makers-02.jpg "Primera sessió del club de makers")
![makers-03]({{site.baseurl}}/img/makers-03.jpg "Primera sessió del club de makers")

La propera trobada consistirà en formar els grups per als quatre projectes. Disposarem d'una taula per projecte, i cada responsable farà una petita presentació.

Vam acordar no tancar els grups, de manera que hi pugui haver un flux de participants que vagin canviant de grup i participant en els diferents projectes que els interessin. Ara bé, els responsables de cada projecte sí que haurien de ser permanents per tal de mantenir una certa integritat i continuïtat.

Us esperem el proper dijous amb moltes ganes de treballar!
