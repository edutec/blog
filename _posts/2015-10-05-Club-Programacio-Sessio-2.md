---
layout: post
title: Clubs Citilab - Programació 2a Sessió
---

En aquesta nova sessió ens trobem 7 participants i els membres de l'equip Edutec. Donem la benvinguda a l’Antonio.

Repassem el projectes de la sessió anterior i l’Amadeo proposa fer un simulador com els que es troben als coneixements mèdics per les autoescoles. Dues rodes que mouen 2 cotxes paral·lelament, per tal de comprovar l’habilitat d'atendre a diverses situacions de forma simultània. És una idea interessant que es pot convertir en un joc.

Es decideixen encetar 3 línies de treball.

La història en Scratch sobre els Diftongs i els Hiats, que la Rita ja ha començat a treballar amb una intro molt interessant. 

El rellotge de sol per interiors en versió software, aprofitant la geolocalització, i on s’exploraren les possiblitats de dir les hores i reconeixement d’instruccions simples per veu, mitjançant l’API de Google. Com inspiració en  Bernat mostra un projecte en Snap! que implementa crides per aquestes APIS. 

[http://snap.berkeley.edu/snapsource/snap.html#present:Username=bromagosa&ProjectName=parrot](http://snap.berkeley.edu/snapsource/snap.html#present:Username=bromagosa&ProjectName=parrot)

I el macro-projecte de creació de jocs i exploració d’entorns de programació per crear-los Hem esocllit 4 jocs ben diferents, per veure com es comportant els diferents entorns de programació a nivell de gràfics, de facilitats de programació, recursos disponibles, etc. Els jocs escollits són:

 - **FlappyBird**. Física, objectes simples.
 - **Asteroids**. Moviment, diversos objectes, gràfics lineals.
 - **2048** Pocs gràfics, estructures de dades, programació.
 - **Space Invaders**. Treball a nivell de píxel

En quan als entorns treballarem amb:

 - Scratch/Snap!
 -  Unity
 -  Love (Lua)
 -  GameBlocks

Per acabar, la Rita va portar els elements per construir un petit robot ,que van anar muntanat durant tota la sessió i que finalment va ballar per nosaltres.

   

	<iframe width="480" height="360" src="https://www.youtube.com/embed/1R9ewkdEVGE" frameborder="0" allowfullscreen></iframe>


